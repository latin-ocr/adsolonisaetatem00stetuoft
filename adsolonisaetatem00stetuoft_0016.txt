8

 

protulit, dicentem finxit. ¹) Hac ille fabula narrata Phalarim
de regno depulsum esse rettulit (καὶ Φάλαρις ἐκ τούτου
λόγου circada& Τὴν δι’νάστειαν. Sed redeamus ad propositum.
Ac in fragmento 29 Adrasti depingitur miserrima sors.
Hic animadvertas Croesi contra Adrastum minas (ἀπειλεῖ
ζῶντα κατακαύσειν). Has autem Herodotus (I, 44 μᾶλλόν τι
ἐδεινολογεῖτο) aut nescivit, aut quod mihi persuasum est,
consulto praetermisit, quod cuni moribus regis a se depictis
male congruerent. Tamen quod idem de Croesi in Panta-
leontem crudelitate tradidit, regem a talibus facinoribus
haudquaquam abhorruisse demonstrat. (I, 92, 15). Atque
Ephorum saepius ab Herodoto discessisse haud ignoramus.
Huc pertinent fragmenta 31, 1 et 32. Caret autem notissi-
mum illud de flumine oraculum apud Herodotum (Ι, 53, 5)
hexametri forma, quam Diodorus 31, 1 exhibet. Etenim
duo oracula secundum Herodotum (1. 1.) Croesus uno tem-
pore ab Apolline petivit. Horum altero deum respondisse,
ut rex Graecorum, quos potentissimos cognovisset, socios
sibi adiungeret. Hoc ille secutus oraculum cum Lacedae-
moniis societatem iniit. (Her. 1, 69.)2) Has autem res
prorsus aliter ab vEphoro enarratas esse, e fragmento 32
perspicitur, quod de hoc3) depromptum esse Klueberus

1) Quaerenti mihi exempla huius res conectendi generis ea non
occurrebant apud Diodorum. Unum quod H. Diels, qua est benigni-
tate, mecum communicavit, quamquam non plane ad hoc spectat,
commemorabo. In libro XII, 11, 4 sq. Diodorus inepte Charondae
legibus Thuriorum rempublicam constitutam esse narravit. Hac re
exposita Zaleuci leges (duci τε τὴν ὁμοίαν προαίρεσιν τοῦ βίου καὶ τὸ γε·
γονέναι τοὺς ἄνδρας ἐν πόλεσιν ἄστυγείτοσιν. 12, 19, 3) explicandas an-
nexit. Fieri autem potuit, ut Diodorus poetam Aesopi similem in Si-
cilia Phalaridis temporibus floruisse et ab hoc fabulam prolatam esse
narraret.

2) Herodotus duas contaminavisse videtur narrationes3 harum
alteram a Delphorum interprete de regno perituro, alteram de sociis
adiungendis a Lacedaemoniis accepit. Hanc ob causam oraculum apud
eum versu heroico caret.

3) cf. Frgm. H. Gr. ed C. A. Th. Mueller v. 1 fragm. 106 p. 137.

