46

 

Nam si Solon reapse ex itinere aetate longius provectus
redisset, qui fieri potuit, ut post viginti demum annos
mortem obiret. Hoc autem fortasse e carminibus colligi
potuit, cum iter decennale per tot rivulos de Herodoti
narratione depromptum esset.

Huc accedit, quod Solonem cum Philocypro, rege So-
liorum multo post annum 584 convenisse verisimillimum
est. Etenim ex Herodoti testimonio Aristocyprus, filius
Philocypri, a. 498 in proelio ad Salamina, facto interfectus
est. Itaque Philocypruni non ita multis annis ante a. 470
in regnum escendisse consentaneum est, 1) nisi forte filium
exacta aetate cecidisse vel Philocyprum, admodum iuvenem,
regnasse statuas, quod utrumque non nimis verisimile est.
Hoc autem unum e tot fabularum congerie factum est,
quod examinare possumus. Nam quae apud Herodotum
et Plutarchum de colloquio cum Croeso et Amaside extant,
hae, ut R. Schubert demonstravit, merae fabulae sunt.

Iam veridissimillimum est, a Solone iter decennale
iam anno 593 susceptum esse. Ponamus rem publicam
Atheniensium, tot tantisque malis laborantem, per biennium
a Solone constitutam esse. Nonne ei cavendum erat, ne
leges mala interpretatione ad irritum caderent. Bellum
porro quod vocant sacrum ante annum 5902) confectum non

1) H. Flach l. 1. p. 373 ann. 1.

2) Quamquam caute hunc annum posui, non possum non affir-
mare, Nieseum (l. 1. p. 16 et p. 20) mihi non persuasisse, hoc bellum
non per decem annos gestum esse. Nam numerus rotundus decem
annorum nihil offensionis habet, cum permulta bella miro annorum
spatio contineri haud ignoremus, velut prima belli Peloponnesiaci pars
ac bellum Messeniacum tertium δεκαετῆ fuerunt. Quodsi quis annales
inspexerit, haud raro bella decem, septem, triginta annorum gesta
esse apparebit. Ac constat. obsessiones urbium antiquissimis tempo-
ribus satis diuturnas et difficiles fuisse. Nullius porro momenti est,
quod Thucydides (I, 15) huius belli mentionem non fecit, quando-
quidem permulta silentio praetermisit, quae ad historiam vetustioris
aetatis cognoscendam pertinent, velut ille Solonem, ut Nieseus ipso

